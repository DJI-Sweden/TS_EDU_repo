## 8.4 Olika regler i olika länder

Olika länder, även inom EU, kan ha egna regler och krav på försäkringar. Så förutom att kolla upp vilka lagar som gäller i det land som du ska flyga i kan det vara bra att kontrollera var din försäkring gäller geografiskt.

| Värt att tänka på innan du tecknar försäkring |
|---|
* **Krav på försäkring**: Varje drönaroperatör som innehar drönare över 20 kilo ska ha försäkring som täcker kostnaderna för de skador man råkar orsaka andra. Dock är detta att rekommendera även för dem med lättare drönare.

* **Flyga privat**: Kontrollera villkoren och vad som ingår i din hemförsäkring.

* **Flyga kommersiellt eller på uppdrag**: Kontrollera villkoren och vad som ingår i din företagsförsäkring.

* **Specialförsäkring**: Om inte villkoren för din hemförsäkring eller företagsförsäkring täcker dina behov, finns det andra specialförsäkringar som kanske passar bättre.

* **Flyga utomlands**: Kontrollera att din försäkring täcker eventuella skador i utlandet och ta reda på om det finns några nationella regler där du ska flyga.

![Transport Styrelsen](./images/Logga.png)
