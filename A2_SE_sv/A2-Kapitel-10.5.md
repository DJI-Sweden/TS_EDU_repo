### 10.5 Turbulens påverkar flygningen

När luft i rörelse hindras från att få ett jämnt flöde utan i stället virvlar och växlar i styrka, uppstår det man brukar kalla för **turbulens**.  
Att flödet störs kan bland annat bero på **termik**, det som sker när ytor som värmts upp av solen värmer upp luft som sedan stiger. Termik påverkar dock inte drönarflygning i den öppna kategorin i någon större utsträckning utan främst bemannade och obemannade luftfartyg som flyger på högre höjd.

![Figur 45 Mekanisk turbulens](./A2_SE_sv/Figur_045.png)  
Figur 45 Mekanisk turbulens

Turbulens orsakad av mark och byggnader avtar med höjden och 50 meter över ett föremål finns i princip ingen turbulens. Å andra sidan ökar vindstyrkan med höjden som beskrivits tidigare.

| Så kan flygningen påverkas vid |
| --- |
* blåsigt väder: både drönarens framkomlighet och balans kan ändras vid hård vind. Se alltid till att fästa eventuell nyttolast ordentligt, inte minst vid blåst.
* blött väder: många drönare saknar IP-klassning och är därför känsliga för regn, dimma och snö. Drönare kan också dra till sig blixt och dessutom kan vissa av drönarens sensorer påverkas negativt vid nederbörd eller dimma.
* låg temperatur: isbildning på propellrar och kalla batterier är två riskfaktorer att tänka på.
* olika lufttäthet: Ju tunnare luften är desto mindre motstånd får propellrarna i sin rotation. Luften blir tunnare ju högre upp man kommer.
* turbulens: mekanisk turbulens kan påverka din drönare om du flyger vid byggnader, berg eller andra höga objekt som stör luftens jämna flöde.

![Transport Styrelsen](./images/Logga.png)
