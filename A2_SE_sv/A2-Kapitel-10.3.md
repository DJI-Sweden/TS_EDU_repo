## 10.3 Flyga drönare i låg temperatur

Olika drönare klarar av kyla olika bra. Precis som nämnts i tidigare avsnitt ska du läsa i bruksanvisningarna vad din drönare klarar av och förhålla dig till det. Det finns två viktiga riskfaktorer att ta hänsyn till när du flyger i låg temperatur:

* risken för isbildning på propellrarna
* nedkylning av batterierna

Isbildning på propellrarna kan få stora konsekvenser, eftersom de inte skapar den kraft de behöver för att flyga säkert. Kalla batterier har en sämre förmåga att förse drönaren med energi, och batterierna ska därför helst vara uppvärmda före flygning. Tänk även på att temperaturen oftast är lägre på högre höjd.

![Transport Styrelsen](./images/Logga.png)
