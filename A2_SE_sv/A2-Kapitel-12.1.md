# Kapitel 12: Vad du kan göra för att kompensera riskerna på marken

## 12.1 Lär dig hantera drönarens låghastighetsläge

Vissa drönare har ett så kallat **låghastighetsläge**. Det finns inte enbart ett sätt som är allmängiltigt för hur drönarsystemet agerar när läget är aktiverat, utan även det är olika beroende på modell och tillverkare. För vissa drönarmodeller aktiveras fler sensorer och för andra blir drönarens rörelser mjukare för en finare och mer kontrollerad flygning när läget är aktiverat. För somliga händer inget annat än att hastigheten begränsas.  
Det är viktigt att du som ska flyga drönare i underkategori A2 lär dig hantera
låghastighetsläget ordentligt på den drönare du ska flyga och förstår att det kan fungera olika för olika drönare. Eftersom du får flyga så nära som fem meter från närmsta människa med läget aktiverat utgör du en stor säkerhetsrisk, vilket måste kompenseras med god kompetens. Du kan själv ställa in maxhastigheten för låghastighetsläget via radiosändaren, max är då 11 km/h (3 m/s).  
Kom ihåg: trots att du får flyga nära människor, får du aldrig flyga över folksamlingar!

![Transport Styrelsen](./images/Logga.png)
