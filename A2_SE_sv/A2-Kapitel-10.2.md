## 10.2 Vad ska man tänka på vid dimma, nederbörd och åska?

Det finns många drönare som inte är **IP-klassade** (klassificering av hur bra en elektrisk apparat tål damm och vatten) och är därför känsliga för regn, kraftig dimma och snö. Dessutom ska man undvika att flyga under åskoväder, eftersom metalldelar och drönarens utrustning på höga höjder kan dra till sig blixt.

![Figur 44 Blixt](./A2_SE_sv/Figur_044.png)  
Figur 44 Blixt

Kolla alltid upp vad din drönare klarar av enligt bruksanvisningarna från tillverkaren innan du flyger i fuktigt eller blött väder.

### Sensorer kan påverkas negativt

IR-sensorer, som många drönare bär, är också känsliga för vattenansamlingar, snö, direkt solbelysning och andra blanka och reflekterande ytor. Det kan göra att sensorerna bland annat registrerar avstånden fel – vilket i värsta fall kan leda till att drönaren kraschar. Det är även vanligt att drönaren har sensorer i form av kameror som kan vara känsliga för fukt och även kan fungera sämre vid nederbörd eller dimma i och med att de är beroende av sin sikt.  
Radarsensorer är mindre känsliga för blött väder än de andra vanliga sensortyperna.

### Vi påverkas också av dåligt väder

Det är inte bara sensorer som kan uppfatta omgivningen sämre vid dålig sikt, utan även vi själva. Även det är en anledning till att flyga varsammare eller inte alls i sämre väder. 

![Transport Styrelsen](./images/Logga.png)
